# Úvod

## :material-swap-horizontal: Rozcestník

**[:material-help-circle: Nápověda](help/index.md)**: rychlý přehled hlavních pojmů a významu ikon

* **[Jak na webu vyhledávat](help/searching.md)**: fulltextové vyhledávání, filtrování a řazení výsledků, hledání podle přístupových bodů

* **[Úvodní strana webu](help/homepage.md)**: horní lišta, obecné vyhledávací pole, oddíly Mohlo by vás zajímat a Porta fontium

* **[Sekce](sections/index.md)**: [:material-sitemap: Archivní soubory](sections/fund.md) (fondy a sbírky) · [:material-file-document-multiple: Archiválie](sections/archdesc.md) (jednotky popisu) · [:material-label: Přístupové body](sections/entity.md) (rejstřík)  

**[:material-order-alphabetical-ascending: Zkratky](abbreviations/index.md)**: seznam zkratek, které se vyskytují v&nbsp;archivním popisu (viz sekce [Archiválie](help/archdesc.md)) a v&nbsp;archivních pomůckách (v&nbsp;inventářích)

## O webu [inventare.cz](https://www.inventare.cz) – archivní popis

Prezentační web [inventare.cz](https://www.inventare.cz) nyní běží na platformě ARON, 
která nabízí nové možnosti oproti starší verzi určené pro publikaci archivních pomůcek. 

Nově zde naleznete seznam a stručný popis všech [archivních souborů](sections/fund.md) Státního oblastního archivu v&nbsp;Plzni (SOA v&nbsp;Plzni) 
včetně okresních archivů z Plzeňského a Karlovarského kraje.
U části archivních souborů jsou dostupné i archivní pomůcky – buď naskenované, nebo ve formátu PDF.

Hlavní novinkou je databázový archivní popis – moderní obdoba inventárních seznamů, kterou najdete v sekci [Archiválie](help/archdesc.md), 
a&nbsp;[přístupové body](sections/entity.md), které fungují jako jednotný rejstřík 
lokalit, původců, osob, událostí a pojmů napříč celým archivem. 

Databázové záznamy umožňují nejen fulltextové vyhledávání, 
ale i filtrování podle různých kritérií a procházení archivních souborů ve stromové struktuře (více v&nbsp;nápovědě k&nbsp;sekci [Archiválie](help/archdesc.md)).

V současnosti je databázově zpřístupněna asi třetina ze všech zpracovaných archiválií. 
Nadále probíhá databázový popis dosud nezpracovaných archiválií a pokračuje i práce na přepisu starých archivních pomůcek do databázové podoby.

## O webu Porta fontium – digitalizované archiválie
Web [inventare.cz](https://www.inventare.cz) není primárně určen pro prezentaci digitalizovaných archiválií.
K tomu SOA v Plzni provozuje portál [Porta fontium](https://www.portafontium.eu), který je výsledkem spolupráce s bavorskými a dalšími archivy a se Západočeskou univerzitou.
Mezi oběma weby najdete vzájemné odkazy, jejichž počet se bude postupně zvyšovat. 

## O archivu
SOA v Plzni a k&nbsp;němu příslušné SOkA mají v&nbsp;péči více než 17 000 archivních souborů.
Z nich je přes 6 000 opatřeno archivními pomůckami – veřejně přístupnými seznamy archiválií, 
na jejichž základě se archiválie zpřístupňují badatelům.
Část těchto pomůcek už byla převedena do databázové podoby, nové archivní pomůcky se připravují výhradně v databázové aplikaci ELZA.
 
## O nápovědě

Software ARON se stále vyvíjí a stejně tak i tato nápověda bude průběžně aktualizována.
Neuvádíme zde všechny funkce do detailu, aby text rychle nezastarával – většinu ovládání je možné zvládnout intuitivně, podobně jako v internetových obchodech.
Nejlepším učitelem je samotná praxe: na webu [inventare.cz](https://www.inventare.cz) si můžete vše bezpečně vyzkoušet.

Pokud však v&nbsp;této nápovědě, ani při praktickém využití webu nenaleznete odpovědi na své otázky, 
neváhejte nám napsat na adresu <inventare@soaplzen.cz>. 
Vaše dotazy se budeme snažit zodpovědět a využijeme je i k&nbsp;vylepšení nápovědy i samotného webu.

--8<-- "abbr.md"

