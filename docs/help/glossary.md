---
icon: material/book-information-variant
title: Vysvětlivky
---
# Vysvětlivky

Seznam základních pojmů používaných v archivním popisu.

| Ikona &vellip; Pojem | Popis |
|-------|-------|
| Archiválie | Dokument nebo související předmět, který byl vzhledem k době vzniku, obsahu, původu, vnějším znakům a trvalé hodnotě vybrán ve veřejném zájmu k&nbsp;trvalému uchování. Viz [§ 2 písm. f) zákona č. 499/2004 Sb.](https://www.e-sbirka.cz/sb/2004/499) a [pravidla zpracování archiválií](https://stands.nacr.cz/zp/02-arch-zprac.html#obecne-vymezeni-archivalie). <br>Na tomto webu v&nbsp;sekci Archiválie jsou zobrazovány též prvky popisu reprezentující hierarchické začlenění archiválie do struktury archivního souboru (série, složky). Viz též [pravidla popisu archiválií](https://stands.nacr.cz/zp/03-popis-arch.html). |
| Archivní autoritní záznam | Entita standardizovaně popisovaná za účelem tvorby přístupových bodů a rejstříků. Viz též [pravidla popisu entit](https://stands.nacr.cz/zp/06-autor-zazn.html). Viz [třídy entit (ikony)](#tridy-entit). |
| Archivní pomůcka | Ucelený schválený výstup archivního popisu v tištěné nebo elektronické formě. Slouží pro orientaci v obsahu archivního souboru nebo jeho části. Rozlišujeme tři základní typy – `manipulační seznam`, `inventář` (dílčí inventář) a `katalog`. Mezi staršími archivními pomůckami zpřístupněnými v PDF nebo naskenovanými naleznete většinou `inventář`, občas také `prozatímní inventární seznam` (obvykle neobsahuje úvod) nebo `skupinový inventář` – ten se vyhotovoval pro více archivních souborů dohromady v jednom svazku, např. [Jednotná zemědělská družstva okresu Klatovy](https://www.inventare.cz/soap-kt/ap0027-001), [Archivy škol](https://www.inventare.cz/soap-do/ap0035-001). <br>Informace o archivních pomůckách a jejich elektronická podoba jsou na webu inventare.cz uvedeny u příslušných archivních souborů. Seznam všech platných archivních pomůcek archivy evidují v [celostátní databázi PEvA](https://portal.nacr.cz/aron/finding-aid). Viz též [pravidla zpracování archiválií](https://stands.nacr.cz/zp/02-arch-zprac.html#archivni-pomucky).|
| Archivní fond | Soubor archiválií, který vznikl výběrem z dokumentů vytvořených činností původce – fyzické nebo právnické osoby, organizační složky státu nebo územního samosprávného celku. Na rozdíl od archivní sbírky je původce rozhodujícím hlediskem pro vymezení archivního fondu (provenienční princip). Archivní fondy a archivní sbírky jsou souhrnně označovány jako archivní soubory. Viz též [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Archivní popis | Archivní popis je soubor informací, které vznikají při pořádání a zpracování archiválií. Slouží k jejich identifikaci, správě, lokalizaci a vysvětlení, a tím umožňuje jejich zpřístupnění. V&nbsp;moderním pojetí má podobu informačního systému, který se průběžně doplňuje a opravuje v rámci činností jako evidence, inventarizace či katalogizace. Vedle databázového archivního popisu se vytvářejí také archivní pomůcky, které mají trvalejší charakter a umožňují zpřístupnění archiválií i bez informačních technologií. Archivní popis je dynamický proces, zatímco archivní pomůcky představují jeho stabilizované výstupy. Viz též [pravidla popisu archiválií](https://stands.nacr.cz/zp/03-popis-arch.html). |
| Archivní sbírka | Soubor archiválií různé provenience navzájem propojených jedním nebo několika společnými znaky (pertinenční princip). Archivní fondy a archivní sbírky jsou souhrnně označovány jako archivní soubory. Viz též [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
|<span class="term-with-icon"><img src="../img/F.svg" class="icon-3em" alt="ikona Archivní soubor">Archivní soubor</span> | Archivní fond nebo archivní sbírka. Je také jednotkou popisu, stejně jako série, složky nebo jednotlivosti. Seznam všech platných archivních souborů archivy evidují v [celostátní databázi PEvA](https://portal.nacr.cz/aron/fund). Viz též [vymezení archivního souboru](https://stands.nacr.cz/zp/02-arch-zprac.html#vymezeni-archivniho-souboru). |
| ARON | Software **AR**chiv **ON**line, vyvinutý za účelem prezentace archivního popisu pořízeného v softwaru ELZA, v systému PEvA a prezentace digitalizovaných archiválií. Je užíván též státními archivy [Brno](https://www.mza.cz/aron/), [Hradec Králové](https://aron.vychodoceskearchivy.cz/), [Literárním archivem Památníku národního písemnictví](https://pruvodce.pamatnik-np.cz/) a v&nbsp;Národním archivním portálu pro zpřístupnění obsahu [celostátní databáze PEvA](https://portal.nacr.cz/aron). Vývoj a správu zrojového kódu open source softwaru ARON podporuje Ministerstvo vnitra ČR. |
| Centrální archivní modul (CAM) | Celostátní sdílená databáze určená pro uchování a sdílení popisu archivních autoritních záznamů. [Informační systém CAM](https://cam.nacr.cz/) je součástí Národního archivního portálu, metodicky jej zaštiťuje [Kolegium archivů](https://cam.nacr.cz/info/provoznirad3.html). |
|<span class="term-with-icon"><img src="../img/archival-item-part.svg" class="icon-3em" alt="ikona Část">Část jednotlivosti</span> | Část archiválie popsaná jako jednotlivost, která je podřazená jiné jednotlivosti, bez ohledu na to, zda je od ní fyzicky oddělitelná. Viz též [pravidla popisu archiválií](https://stands.nacr.cz/zp/03-popis-arch.html). |
| Dokument | Písemná, obrazová, zvuková nebo jinak zaznamenaná informace, která byla vytvořena původcem nebo byla původci doručena. Viz [§ 2 písm. e) zákona č. 499/2004 Sb.](https://www.e-sbirka.cz/sb/2004/499). |
| Entita | Konkrétní nebo abstraktní objekt popisovaný formou archivního autoritního záznamu za účelem tvorby přístupových bodů a rejstříků. Viz též [pravidla popisu entit](https://stands.nacr.cz/zp/06-autor-zazn.html). Viz [třídy entit (ikony)](#tridy-entit). |
| Evidenční jednotka (EJ) | Základní jednotka pro počítání a vykazování množství archiválií. Viz též [pravidla zpracování archiválií](https://stands.nacr.cz/zp/02-arch-zprac.html#evidencni-jednotky). |
| ELZA | Software pro **EL**ektronické **Z**pracování **A**rchiválií, vyvinutý původně ve spolupráci archivů s Technologickou agenturou ČR za účelem implemetace Základních pravidel z roku 2015. Užíván většinou státních archivů. Vývoj a správu zrojového kódu open source softwaru ELZA zaštiťuje [Ministerstvo vnitra ČR](https://mv.gov.cz/clanek/software-elza.aspx). |
| Inventář | Základní archivní pomůcka s popisem na úrovni složek a jednotlivostí. Viz též [pravidla popisu archiválií](https://stands.nacr.cz/zp/03-popis-arch.html#inventar-dilci-inventar), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
| Jednotlivina | Archiválie vykazovaná samostatně jako evidenční jednotka. Liší se od jednotlivosti, která samostatná být nemusí. Příklady: listina, úřední kniha, rukopis, podací protokol, index, elench, repertář, kartotéka, razítko, pečeť, mapa, atlas, technický výkres, grafický list, kresba, fotografie, fotoalbum, filmový pás, kinematografický záznam, gramofonová deska, zvukový záznam, tisk, pohlednice, plakát, cenný papír. Viz též [pravidla zpracování archiválií](https://stands.nacr.cz/zp/02-arch-zprac.html#evidencni-jednotky-pro-evidenci-mnozstevnich-jednotek-a-jednotlivin). |
|<span class="term-with-icon"><img src="../img/archival-item.svg" class="icon-3em" alt="ikona Jednotlivost">Jednotlivost</span> | Jednotka popisu, jejíž fyzické dělení by vedlo k narušení integrity archiválie. Popisuje archiválie evidované prostřednictvím evidenčních jednotek. Může obsahovat části jednotlivosti. Viz též [pravidla popisu archiválií](https://stands.nacr.cz/zp/03-popis-arch.html#jednotlivost). |
|<img src="../img/archival-item-map.svg" class="icon-3em" alt="ikona Mapa"> | Mapa nebo technický výkres. |
|<img src="../img/archival-item-matrika.svg" class="icon-3em" alt="ikona Matrika"> | Matrika. |
|<img src="../img/archival-item-book.svg" class="icon-3em" alt="ikona Kniha"> | Úřední kniha nebo rupopis. |
| Jednotka popisu (JP) | Archiválie (nebo jejich část) či skupina archiválií, která je předmětem archivního popisu – např. archivní soubor, série, složka. Viz též [pravidla popisu archiválií](https://stands.nacr.cz/zp/03-popis-arch.html). |
| Katalog | Podrobnější archivní pomůcka s detailním popisem na úrovni složek a jednotlivostí. Viz též [pravidla popisu archiválií](https://stands.nacr.cz/zp/03-popis-arch.html#katalog), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
|<span class="term-with-icon"><img src="../img/archival-root.svg" class="icon-3em" alt="ikona Kořen AS">Kořen archivního souboru</span> | První, hierarchicky nejvýše postavený záznam popisující celý archivní soubor. K hierarchickému popisu viz též [pravidla popisu archiválií](https://stands.nacr.cz/zp/03-popis-arch.html). |
| Manipulační seznam | Jednodušší archivní pomůcka vytvářená především k dosud neuzavřeným fondům. Dříve se pro tyto účely používal prozatímní inventární seznam. Viz též [pravidla popisu archiválií](https://stands.nacr.cz/zp/03-popis-arch.html#manipulacni-seznam), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
| Množstevní evidenční jednotka | Jednotka, do níž se sdružují archiválie, které se nevykazují jako jednotliviny. Patří sem kartony, fascikly, balíky, pořadače a některé digitální archivní jednotky. Viz též [pravidla zpracování archiválií](https://stands.nacr.cz/zp/02-arch-zprac.html#evidencni-jednotky-pro-evidenci-mnozstevnich-jednotek-a-jednotlivin). |
| Podsložka | Složka podřazená jiné složce. Prakticky se příliš neliší od složky samotné. |
| Pořadové číslo | Označuje pořadí jednotky popisu v rámci archivní pomůcky, slouží k orientaci. Není trvalé a mění se při aktualizacích. |
| Provenience | Vazba mezi původcem a archiváliemi (archivním fondem). Viz [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Původce | Entita (korporace, rod nebo osoba), z jejíž činnosti (tvorba, správa, shromažďování) vznikla archiválie. Viz [§ 2 písm. d) zákona č. 499/2004 Sb.](https://www.e-sbirka.cz/sb/2004/499) a [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Přístupový bod | Archivní autoritní záznam připojený k jednotce popisu. Údaje z přístupových bodů se používají pro vyhledávání, identifikaci a lokalizaci jednotek popisu a pro tvorbu rejstříkových hesel v tištěných archivních pomůckách. Viz [pravidla popisu entit](https://stands.nacr.cz/zp/06-autor-zazn.html#entity-a-archivni-autoritni-zaznamy). |
| Referenční označení | Identifikátor umístění jednotky popisu v hierarchické struktuře archivního popisu. Nahrazuje dosavadní inventární a katalogová čísla. Viz též [prvky popisu archiválií](https://stands.nacr.cz/zp/04-prvky-popisu.html#referencni-oznaceni-poradove-cislo-pro-manipulacni-seznam). |
|<span class="term-with-icon"><img src="../img/archival-serie.svg" class="icon-3em" alt="ikona Série">Série</span> | Jednotka popisu vyjadřující souvislosti mezi skupinami archiválií v rámci archivního souboru. Odpovídá nadpisu ve starších archivních pomůckách. Viz též [pravidla popisu archiválií](https://stands.nacr.cz/zp/03-popis-arch.html#serie).|
|<span class="term-with-icon"><img src="../img/archival-folder.svg" class="icon-3em" alt="ikona Složka">Složka</span> | Jednotka popisu pro množstevní evidenční jednotky (kartony, fascikly, digitální archivní jednotky) a soubory více jednotlivostí (např. fotografie), může obsahovat podsložky. Viz též [pravidla popisu archiválií](https://stands.nacr.cz/zp/03-popis-arch.html#slozka).|
| Ukládací číslo | Jednoznačný identifikátor fyzického uložení jednotky popisu v rámci archivního souboru. Viz též [prvky popisu archiválií](https://stands.nacr.cz/zp/04-prvky-popisu.html#ukladaci-jednotka-cislo). |
| Úrovně popisu | Archivní popis je víceúrovňový: archiv → archivní soubor → série → složka → jednotlivost → část jednotlivosti. Viz též [pravidla popisu archiválií](https://stands.nacr.cz/zp/03-popis-arch.html). |
| Základní pravidla | Základní pravidla pro zpracování archiválií, [metodická příručka](https://stands.nacr.cz/zp/) Ministerstva vnitra. |

*Poznámka: Tento seznam může být postupně rozšiřován o další pojmy.*

## Třídy entit 

Seznam ikon archivních autoritních záznamů použitých ve výsledcích vyhledávání přístupových bodů.

<div class="icon-grid">
<div><img src="../img/AP_C.svg" class="icon-2_5em" alt="ikona korporace"><br>korporace</div>
<div><img src="../img/AP_P.svg" class="icon-2_5em" alt="ikona osoba"><br>osoba / bytost</div>
<div><img src="../img/AP_F.svg" class="icon-2_5em" alt="ikona rod"><br>rod / rodina</div>
<div><img src="../img/AP_G.svg" class="icon-2_5em" alt="ikona geografický objekt"><br>geografický objekt</div>
<div><img src="../img/AP_E.svg" class="icon-2_5em" alt="ikona událost"><br>událost</div>
<div><img src="../img/AP_W.svg" class="icon-2_5em" alt="ikona dílo"><br>dílo / výtvor</div>
<div><img src="../img/AP_T.svg" class="icon-2_5em" alt="ikona obecný pojem"><br>obecný pojem</div>
</div>

## Symboly prvků popisu

Význam symbolů ve výsledcích vyhledávání archiválií.


| Ikona | Význam | Podrobnosti |
|-------|-------|-------------|
| <img src="../img/J_G.svg" class="icon-2em" alt="ikona místo"> | místo | přístupové body z třídy geografický objekt navázané na popis archiválie |
| <img src="../img/J_S.svg" class="icon-2em" alt="ikona signatura"> | signatura | |
| <img src="../img/J_IC.svg" class="icon-2em" alt="ikona identifikátor"> | identifikátor | referenční označení nebo inventární číslo |
| <img src="../img/J_UC.svg" class="icon-2em" alt="ikona uložení"> | uložení | identifikátor (číslo) ukládací jednotky (ukládací číslo) |
| <img src="../img/J_I.svg" class="icon-2em" alt="ikona archiv"> | archiv | který má archiválii v péči |
| <img src="../img/J_F.svg" class="icon-2em" alt="ikona archivní soubor"> | archivní soubor | do nějž je archiválie začleněna |
| <img src="../img/J_C.svg" class="icon-2em" alt="ikona nadřazená úroveň"> | nadřazená úroveň | úroveň nadřazená záznamu, který byl vyhledán |

*[ARON]: ARchiv ONline
*[ČR]: Česká republika
*[ELZA]: ELektronické Zpracování Archiválií
*[open source]: software pod otevřenou licencí, zde Apache 2.0
*[PEvA]: Program pro Evidence Archivu
*[Základní pravidla]: Základní pravidla pro zpracování archiválií