---
icon: material/book-information-variant
title: Vysvětlivky
---
# Vysvětlivky

Seznam základních pojmů používaných v archivním popisu.

| Pojem | Popis |
|-------|-------|
| Archivní pomůcka | Rozlišujeme tři základní typy archivních pomůcek – `manipulační seznam` (prvního a druhého typu), `inventář` (dílčí inventář) a `katalog`. Speciálními pomůckami jsou `rejstřík`, `tematický katalog`, `soupis archiválií` a `tematický rejstřík`. V minulosti se vytvářely též referenční pomůcky, nyní se již nově nevyhotovují. Mezi staršími archivními pomůckami v PDF nebo naskenovanými naleznete většinou `inventář`, občas také `prozatímní inventární seznam` (obvykle je bez úvodu) nebo `skupinový inventář` – ten se vyhotovoval pro více archivních souborů dohromady v jednom svazku, např. [Jednotná zemědělská družstva okresu Klatovy](https://www.inventare.cz/soap-kt/ap0027-001), [Archivy škol](https://www.inventare.cz/soap-do/ap0035-001). |
| Archivní soubor | Archivní fond nebo archivní sbírka. Je také jednotkou popisu, stejně jako série, složky nebo jednotlivosti. |
| ARON | Software **AR**chiv **ON**line, vyvinutý za účelem prezentace archivního popisu pořízeného v softwaru ELZA, v systému PEvA a prezentace digitalizovaných archiválií. Užíván též státními archivy [Brno](https://www.mza.cz/aron/), [Hradec Králové](https://aron.vychodoceskearchivy.cz/), [Národním archivním portálem](https://portal.nacr.cz/aron) a [Literárním archivem Památníku národního písemnictví](https://pruvodce.pamatnik-np.cz/). Vývoj a správu zrojového kódu open source softwaru ARON podporuje Ministerstvo vnitra ČR. |
| Centrální archivní modul (CAM) | Celostátní databáze určená pro uchování a sdílení popisu archivních autoritních záznamů. [Informační systém CAM](https://cam.nacr.cz/) je provozován jako součást Národního archivního portálu, metodicky jej zaštiťuje [Kolegium archivů](https://cam.nacr.cz/info/provoznirad3.html). |
| Část jednotlivosti | Každá jednotlivost, která je podřazena jiné jednotlivosti bez ohledu na to, zda je od ní fyzicky oddělitelná. Vytváří se tehdy, když chceme část archiválie popsat jako samostatnou jednotku popisu. |
| Entita | Archivní autoritní záznam – vše, co je popisováno za účelem tvorby přístupových bodů a rejstříků. |
| Evidenční jednotka (EJ) | Základní jednotka pro počítání a vykazování množství archiválií. |
| ELZA | Software pro **EL**ektronické **Z**pracování **A**rchiválií, vyvinutý původně ve spolupráci archivů s Technologickou agenturou ČR za účelem implemetace Základních pravidel z roku 2015. Užíván většinou státních archivů. Vývoj a správu zrojového kódu open source softwaru ELZA zaštiťuje [Ministerstvo vnitra ČR](https://mv.gov.cz/clanek/software-elza.aspx). |
| Inventář | Základní archivní pomůcka s popisem na úrovni složek a jednotlivostí. Viz též [pravidla popisu archiválií](https://stands.nacr.cz/zp/03-popis-arch.html). |
| Jednotlivina | Archiválie vykazovaná samostatně jako evidenční jednotka. Liší se od jednotlivosti, která samostatná být nemusí. |
| Jednotlivost | Jednotka popisu, jejíž fyzické dělení by vedlo k narušení integrity archiválie. Může obsahovat části jednotlivosti. |
| Jednotka popisu (JP) | Archiválie (nebo jejich části) či skupiny archiválií, které jsou předmětem archivního popisu – např. archivní soubor, série, složka. Viz též [pravidla popisu archiválií](https://stands.nacr.cz/zp/03-popis-arch.html). |
| Katalog | Podrobnější archivní pomůcka s popisem na úrovni složky a jednotlivosti. Viz též [pravidla popisu archiválií](https://stands.nacr.cz/zp/03-popis-arch.html). |
| Kořen archivního souboru | První, hierarchicky nejvýše postavený záznam popisující celý archivní soubor. Viz též [pravidla popisu archiválií](https://stands.nacr.cz/zp/03-popis-arch.html). |
| Manipulační seznam | Jednodušší archivní pomůcka vytvářená především k dosud neuzavřeným fondům. Dříve se pro tyto účely používal prozatímní inventární seznam. |
| Množstevní evidenční jednotka | Jednotka, do níž se sdružují archiválie, které se nevykazují jako jednotliviny. |
| Podsložka | Složka podřazená jiné složce. Prakticky se příliš neliší od složky samotné. |
| Pořadové číslo | Označuje pořadí jednotky popisu v rámci archivní pomůcky, slouží k orientaci. Není trvalé a mění se při aktualizacích. |
| Referenční označení | Řetězec znaků identifikující umístění jednotky popisu v hierarchické struktuře archivního souboru. |
| Série | Jednotka popisu vyjadřující souvislosti mezi skupinami archiválií v rámci archivního souboru. Odpovídá nadpisu ve starších archivních pomůckách. Viz též [pravidla popisu archiválií](https://stands.nacr.cz/zp/03-popis-arch.html).|
| Složka | Jednotka popisu obsahující více jednotlivostí nebo podsložky. Viz též [pravidla popisu archiválií](https://stands.nacr.cz/zp/03-popis-arch.html).|
| Ukládací číslo | Jednoznačný identifikátor fyzického uložení jednotky popisu v rámci archivního souboru. |
| Úrovně popisu | Archivní popis je víceúrovňový: archivní soubor → série → složka → jednotlivost → část jednotlivosti. Viz též [pravidla popisu archiválií](https://stands.nacr.cz/zp/03-popis-arch.html). |
| Základní pravidla | Základní pravidla pro zpracování archiválií, [metodická příručka](https://stands.nacr.cz/zp/) Ministerstva vnitra. |

---

*Poznámka: Tento seznam bude postupně rozšířen o další pojmy.*

*[ARON]: ARchiv ONline
*[ČR]: Česká republika
*[ELZA]: ELektronické Zpracování Archiválií
*[open source]: software pod otevřenou licencí, zde Apache 2.0
*[PEvA]: Program pro Evidence Archivu
*[Základní pravidla]: Základní pravidla pro zpracování archiválií