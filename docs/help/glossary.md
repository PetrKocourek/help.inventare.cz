---
icon: material/book-information-variant
title: Vysvětlivky
---
# Vysvětlivky

## Symboly u jednotek popisu 

Seznam ikon použitých ve výsledcích vyhledávání archivních souborů a archiválií.

<div class="icon-grid">

<div class="icon-cell">
  <img src="../img/F.svg" class="icon-3em" alt="ikona archivní soubor">
  <div class="label">archivní soubor</div>
  <div class="detail">(data ze systému <abbr title="Program pro Evidence Archivu">PEvA</abbr>)</div>
</div>

<div class="icon-cell">
  <img src="../img/archival-root.svg" class="icon-3em" alt="ikona kořen archivního souboru">
  <div class="label">kořen archivního souboru</div>
  <div class="detail">(data ze systému <abbr title="ELektronické Zpracování Archiválií">ELZA</abbr>)</div>
</div>

<div class="icon-cell">
  <img src="../img/archival-serie.svg" class="icon-3em" alt="ikona série">
  <div class="label">série</div>
</div>

<div class="icon-cell">
  <img src="../img/archival-folder.svg" class="icon-3em" alt="ikona složka">
  <div class="label">složka</div>
</div>

<div class="icon-cell">
  <img src="../img/archival-item.svg" class="icon-3em" alt="ikona jednotlivost">
  <div class="label">jednotlivost</div>
</div>

<div class="icon-cell">
  <img src="../img/archival-item-map.svg" class="icon-3em" alt="ikona mapa">
  <div class="label">mapa nebo technický výkres</div>
</div>

<!--
<div class="icon-cell">
  <img src="../img/archival-item-matrika.svg" class="icon-3em" alt="ikona matrika">
  <div class="label">matrika</div>
  <div class="detail">v inventare.cz zatím nejsou</div>
</div>
-->

<div class="icon-cell">
  <img src="../img/archival-item-book.svg" class="icon-3em" alt="ikona kniha">
  <div class="label">úřední kniha nebo rukopis</div>
</div>

<div class="icon-cell">
  <img src="../img/archival-item-part.svg" class="icon-3em" alt="ikona část jednotlivosti">
  <div class="label">část jednotlivosti</div>
</div>

<div class="icon-cell">
  <img src="../img/pf.svg" class="icon-4em" alt="ikona digitalizát">
  <div class="label">odkaz na digitalizovanou archiválii</div>
</div>


</div>

## Symboly pro třídy entit 

Seznam ikon archivních autoritních záznamů použitých ve výsledcích vyhledávání přístupových bodů.

<div class="icon-grid">

<div class="icon-cell">
  <img src="../img/AP_C.svg" class="icon-2_5em" alt="ikona korporace">
  <div class="label">korporace</div>
</div>

<div class="icon-cell">
  <img src="../img/AP_P.svg" class="icon-2_5em" alt="ikona osoba">
  <div class="label">osoba / bytost</div>
</div>

<div class="icon-cell">
  <img src="../img/AP_F.svg" class="icon-2_5em" alt="ikona rod">
  <div class="label">rod / rodina</div>
</div>

<div class="icon-cell">
  <img src="../img/AP_G.svg" class="icon-2_5em" alt="ikona geografický objekt">
  <div class="label">geografický objekt</div>
</div>

<div class="icon-cell">
  <img src="../img/AP_E.svg" class="icon-2_5em" alt="ikona událost">
  <div class="label">událost</div>
</div>

<div class="icon-cell">
  <img src="../img/AP_W.svg" class="icon-2_5em" alt="ikona dílo">
  <div class="label">dílo / výtvor</div>
</div>

<div class="icon-cell">
  <img src="../img/AP_T.svg" class="icon-2_5em" alt="ikona obecný pojem">
  <div class="label">obecný pojem</div>
</div>

</div>

## Symboly prvků popisu

Význam symbolů ve výsledcích vyhledávání archiválií.

| Ikona | Význam | Podrobnosti |
|-------|-------|-------------|
| <img src="../img/J_G.svg" class="icon-2em" alt="ikona místo"> | místo | přístupové body z třídy geografický objekt navázané na popis archiválie |
| <img src="../img/J_S.svg" class="icon-2em" alt="ikona signatura"> | signatura | označení přidělené původcem nebo při předchozím zpracování |
| <img src="../img/J_IC.svg" class="icon-2em" alt="ikona identifikátor"> | identifikátor | referenční označení (ref. ozn.) nebo inventární číslo (inv. č.) |
| <img src="../img/J_UC.svg" class="icon-2em" alt="ikona uložení"> | uložení | identifikátor (číslo) ukládací jednotky – ukládací číslo |
| <img src="../img/J_I.svg" class="icon-2em" alt="ikona archiv"> | archiv | archiv, který má archiválii v péči |
| <img src="../img/J_F.svg" class="icon-2em" alt="ikona archivní soubor"> | archivní soubor | archivní soubor, do nějž je archiválie začleněna |
| <img src="../img/J_C.svg" class="icon-2em" alt="ikona nadřazená úroveň"> | nadřazená úroveň | úroveň nadřazená záznamu, který byl vyhledán |


## Pojmy
Seznam základních pojmů používaných v souvislosti s&nbsp;archivním popisem.

| Ikona &vellip; Pojem | Popis |
|-------|-------|
| Archiválie | Dokument nebo související předmět, který byl vzhledem k době vzniku, obsahu, původu, vnějším znakům a trvalé hodnotě vybrán ve veřejném zájmu k&nbsp;trvalému uchování. Viz [§ 2 písm. f) zákona č. 499/2004 Sb.](https://www.e-sbirka.cz/sb/2004/499) a [pravidla zpracování archiválií](https://stands.nacr.cz/zp/02-arch-zprac.html#obecne-vymezeni-archivalie). <br>Na tomto webu v&nbsp;sekci Archiválie jsou zobrazovány též prvky popisu reprezentující hierarchické začlenění archiválie do struktury archivního souboru (série, složky). Viz též [pravidla popisu archiválií](https://stands.nacr.cz/zp/03-popis-arch.html). |
| Archivní autoritní záznam<br>(záznam entity) | Záznam obsahující standardizovaný popis entity za účelem tvorby přístupových bodů a rejstříků. Viz též [pravidla popisu entit](https://stands.nacr.cz/zp/06-autor-zazn.html). Viz [symboly pro třídy entit (ikony)](#symboly-pro-tridy-entit). |
| Archivní pomůcka | Ucelený schválený výstup archivního popisu v tištěné nebo elektronické formě. Slouží pro orientaci v obsahu archivního souboru nebo jeho části. Rozlišujeme tři základní typy – `manipulační seznam`, `inventář` (dílčí inventář) a `katalog`. Mezi staršími archivními pomůckami zpřístupněnými v PDF nebo naskenovanými naleznete většinou `inventář`, občas také `prozatímní inventární seznam` (obvykle neobsahuje úvod) nebo `skupinový inventář` – ten se vyhotovoval pro více archivních souborů dohromady v jednom svazku, např. [Jednotná zemědělská družstva okresu Klatovy](https://www.inventare.cz/soap-kt/ap0027-001), [Archivy škol](https://www.inventare.cz/soap-do/ap0035-001). <br>Informace o archivních pomůckách a jejich elektronická podoba jsou na webu inventare.cz uvedeny u příslušných archivních souborů. Seznam všech platných archivních pomůcek archivy evidují v [celostátní databázi PEvA](https://portal.nacr.cz/aron/finding-aid). Viz též [pravidla zpracování archiválií](https://stands.nacr.cz/zp/02-arch-zprac.html#archivni-pomucky).|
| Archivní fond | Soubor archiválií, který vznikl výběrem z dokumentů vytvořených činností původce – fyzické nebo právnické osoby, organizační složky státu nebo územního samosprávného celku. Na rozdíl od archivní sbírky je původce rozhodujícím hlediskem pro vymezení archivního fondu (provenienční princip). Archivní fondy a archivní sbírky jsou souhrnně označovány jako archivní soubory. Viz též [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Archivní popis | Archivní popis je soubor informací, které vznikají při pořádání a zpracování archiválií. Slouží k jejich identifikaci, správě, lokalizaci a vysvětlení, a tím umožňuje jejich zpřístupnění. V&nbsp;moderním pojetí má podobu informačního systému, který se průběžně doplňuje a opravuje v rámci činností jako evidence, inventarizace či katalogizace. Vedle databázového archivního popisu se vytvářejí také archivní pomůcky, které mají trvalejší charakter a umožňují zpřístupnění archiválií i bez informačních technologií. Archivní popis je dynamický proces, zatímco archivní pomůcky představují jeho stabilizované výstupy. Viz též [pravidla popisu archiválií](https://stands.nacr.cz/zp/03-popis-arch.html). |
| Archivní sbírka | Soubor archiválií různé provenience navzájem propojených jedním nebo několika společnými znaky (pertinenční princip). Archivní fondy a archivní sbírky jsou souhrnně označovány jako archivní soubory. Viz též [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
|<span class="term-with-icon">Archivní soubor<img src="../img/F.svg" class="icon-2_5em" alt="ikona archivní soubor"></span> | Archivní fond nebo archivní sbírka. Je také jednotkou popisu, stejně jako série, složky nebo jednotlivosti. Seznam všech platných archivních souborů archivy evidují v [celostátní databázi PEvA](https://portal.nacr.cz/aron/fund). Viz též [vymezení archivního souboru](https://stands.nacr.cz/zp/02-arch-zprac.html#vymezeni-archivniho-souboru). |
| ARON | Software **AR**chiv **ON**line, vyvinutý za účelem prezentace archivního popisu pořízeného v softwaru ELZA, v systému PEvA a prezentace digitalizovaných archiválií. Je užíván též státními archivy [MZA v Brně](https://www.mza.cz/aron/), [SOA v Hradci Králové](https://aron.vychodoceskearchivy.cz/), [Literárním archivem Památníku národního písemnictví](https://pruvodce.pamatnik-np.cz/) a v&nbsp;Národním archivním portálu pro zpřístupnění obsahu [celostátní databáze PEvA](https://portal.nacr.cz/aron). Vývoj a správu zrojového kódu open source softwaru ARON podporuje Ministerstvo vnitra. |
| Centrální archivní modul (CAM) | Celostátní sdílená databáze určená pro uchování a sdílení popisu archivních autoritních záznamů. [Informační systém CAM](https://cam.nacr.cz/) je součástí Národního archivního portálu, metodicky jej zaštiťuje [Kolegium CAM](https://cam.nacr.cz/info/provoznirad3.html) složené ze zástupců archivů a Ministerstva vnitra. |
|<span class="term-with-icon">Část jednotlivosti<img src="../img/archival-item-part.svg" class="icon-2_5em" alt="ikona část jednotlivosti"></span> | Část archiválie popsaná jako jednotlivost, která je podřazená jiné jednotlivosti, bez ohledu na to, zda je od ní fyzicky oddělitelná. Viz též [pravidla popisu archiválií](https://stands.nacr.cz/zp/03-popis-arch.html). |
| Číslo EL NAD | Číslo archivního souboru v systému PEvA. Každý archiv (včetně okresních archivů) má svoji vlastní číselnou řadu. |
| Dokument | Písemná, obrazová, zvuková nebo jinak zaznamenaná informace, která byla vytvořena původcem nebo byla původci doručena. Viz [§ 2 písm. e) zákona č. 499/2004 Sb.](https://www.e-sbirka.cz/sb/2004/499) |
| Entita | Konkrétní nebo abstraktní objekt popisovaný formou archivního autoritního záznamu za účelem tvorby přístupových bodů a rejstříků. Viz též [pravidla popisu entit](https://stands.nacr.cz/zp/06-autor-zazn.html). Viz [symboly pro třídy entit (ikony)](#symboly-pro-tridy-entit). |
| Evidenční jednotka<br>(EJ, ev. j.) | Základní jednotka pro počítání a vykazování množství archiválií. Ve starších archivních pomůckách se často uvádí v inventárních seznamech číslo evidenční jednotky (ev.&nbsp;j.&nbsp;č.), to odpovídá dnešnímu ukládacímu číslu. Viz též [pravidla zpracování archiválií](https://stands.nacr.cz/zp/02-arch-zprac.html#evidencni-jednotky). |
| ELZA | Software pro **EL**ektronické **Z**pracování **A**rchiválií, vyvinutý původně ve spolupráci archivů s Technologickou agenturou ČR za účelem implemetace Základních pravidel z roku 2015. Užíván většinou státních archivů. Vývoj a správu zrojového kódu open source softwaru ELZA zaštiťuje [Ministerstvo vnitra](https://mv.gov.cz/clanek/software-elza.aspx). |
| EL NAD | Evidenční list Národního archivního dědictví. Informace o archviním souboru vedená v systému PEvA. |
|<span class="term-with-icon">Inventární číslo (inv. č.)<img src="../img/J_IC.svg" class="icon-2em" alt="ikona identifikátor"></span> | Identifikátor položky v inventárním seznamu. Nově nahrazeno referenčním označením. Viz též [prvky popisu archiválií](https://stands.nacr.cz/zp/04-prvky-popisu.html#referencni-oznaceni-poradove-cislo-pro-manipulacni-seznam). |
| Inventář | Základní archivní pomůcka s popisem na úrovni složek a jednotlivostí. Viz též [pravidla popisu archiválií](https://stands.nacr.cz/zp/03-popis-arch.html#inventar-dilci-inventar), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
|<span class="term-with-icon">Jednotlivost<img src="../img/archival-item.svg" class="icon-2_5em" alt="ikona jednotlivost"></span> | Jednotka popisu, jejíž fyzické dělení by vedlo k narušení integrity archiválie. Popisuje archiválie evidované prostřednictvím evidenčních jednotek. Může obsahovat části jednotlivosti.<br>Příklady: listina, úřední kniha, rukopis, podací protokol, index, elench, repertář, kartotéka, razítko, pečeť, mapa, atlas, technický výkres, grafický list, kresba, fotografie, fotoalbum, filmový pás, kinematografický záznam, gramofonová deska, zvukový záznam, tisk, pohlednice, plakát, cenný papír. Viz též [pravidla popisu archiválií](https://stands.nacr.cz/zp/03-popis-arch.html#jednotlivost). |
| Jednotka popisu (JP) | Archiválie (nebo jejich část) či skupina archiválií, která je předmětem archivního popisu – např. archivní soubor, série, složka. Viz též [pravidla popisu archiválií](https://stands.nacr.cz/zp/03-popis-arch.html). |
| Katalog | Podrobnější archivní pomůcka s detailním popisem na úrovni složek a jednotlivostí. Viz též [pravidla popisu archiválií](https://stands.nacr.cz/zp/03-popis-arch.html#katalog), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
|<span class="term-with-icon">Kořen archivního souboru<img src="../img/archival-root.svg" class="icon-2_5em" alt="ikona kořen AS"></span> | První, hierarchicky nejvýše postavený záznam popisující celý archivní soubor. K hierarchickému popisu viz též [pravidla popisu archiválií](https://stands.nacr.cz/zp/03-popis-arch.html). |
| Manipulační seznam | Jednodušší archivní pomůcka vytvářená především k dosud neuzavřeným fondům. Dříve se pro tyto účely používal prozatímní inventární seznam. Viz též [pravidla popisu archiválií](https://stands.nacr.cz/zp/03-popis-arch.html#manipulacni-seznam), [pravidla zpracování archiválií](https://stands.nacr.cz/zp/02-arch-zprac.html#archivni-pomucky). |
| Národní archivní portál (NArP) | Informační systém provozovaný Národním archivem, který spravuje a zpřístupňuje digitální archiválie pro všechny státní archivy a zároveň plní centrální evidenční funkce, jako je vedení a zpřístupňování evidence Národního archivního dědictví, archivních pomůcek a archivních autoritních záznamů. Viz též [§ 18b zákona č. 499/2004 Sb.](https://www.e-sbirka.cz/sb/2004/499), [O národní archivním portálu](https://portal.nacr.cz/cro/o-portalu/). |
| PEvA | **P**rogram pro **Ev**idence **A**rchivu. Informační systém veřejné správy pro vedení celostátní evidence Národního archivního dědictví. Shromažďuje a spravuje mimo jiné informace o všech schválených archivních souborech (EL NAD) a archivních pomůckách. Viz [Evidence národního archivního dědictví](https://mv.gov.cz/clanek/provoz-informacniho-systemu-evidence-narodniho-archivniho-dedictvi-na-narodnim-portalu.aspx), [informace o projektu](https://mv.gov.cz/clanek/program-pro-evidence-archivu.aspx). |
| Pořadové číslo | Označuje pořadí jednotky popisu v&nbsp;rámci archivní pomůcky, slouží k&nbsp;orientaci, např. pro odkazy v&nbsp;rejstříku tištěné archivní pomůcky. Není trvalé a mění se při aktualizacích. |
| Provenience | Vazba mezi původcem a archiváliemi (archivním fondem). Viz [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Původce | Entita (korporace, rod nebo osoba), z jejíž činnosti (tvorba, správa, shromažďování) vznikla archiválie. Viz [§ 2 písm. d) zákona č. 499/2004 Sb.](https://www.e-sbirka.cz/sb/2004/499) a [pravidla zpracování archiválií](https://stands.nacr.cz/zp/02-arch-zprac.html#vymezeni-archivniho-souboru). |
| Přístupový bod | Archivní autoritní záznam připojený k jednotce popisu. Údaje z přístupových bodů se používají pro vyhledávání, identifikaci a lokalizaci jednotek popisu a pro tvorbu rejstříkových hesel v tištěných archivních pomůckách. Viz [pravidla popisu entit](https://stands.nacr.cz/zp/06-autor-zazn.html#entity-a-archivni-autoritni-zaznamy). |
|<span class="term-with-icon">Referenční označení<br>(ref. ozn.)<img src="../img/J_IC.svg" class="icon-2em" alt="ikona identifikátor"></span> | Identifikátor umístění jednotky popisu v hierarchické struktuře archivního popisu. Nahrazuje dosavadní inventární a katalogová čísla. Viz též [prvky popisu archiválií](https://stands.nacr.cz/zp/04-prvky-popisu.html#referencni-oznaceni-poradove-cislo-pro-manipulacni-seznam). |
|<span class="term-with-icon">Série<img src="../img/archival-serie.svg" class="icon-2_5em" alt="ikona série"></span> | Jednotka popisu vyjadřující souvislosti mezi skupinami archiválií v rámci archivního souboru. Odpovídá nadpisu ve starších archivních pomůckách. Viz též [pravidla popisu archiválií](https://stands.nacr.cz/zp/03-popis-arch.html#serie).|
|<span class="term-with-icon">Složka<img src="../img/archival-folder.svg" class="icon-2_5em" alt="ikona složka"></span> | Jednotka popisu pro množstevní evidenční jednotky (kartony, fascikly, digitální archivní jednotky) a soubory více jednotlivostí (např. fotografie), může obsahovat podsložky. Viz též [pravidla popisu archiválií](https://stands.nacr.cz/zp/03-popis-arch.html#slozka).|
|<span class="term-with-icon">Ukládací číslo (uložení)<img src="../img/J_UC.svg" class="icon-2em" alt="ikona uložení"></span>| Jednoznačný identifikátor fyzického uložení jednotky popisu v rámci archivního souboru. Ve starších archivních pomůckách jsou obvykle v posledním sloupci v inventárním seznamu a jsou označené např. jako `číslo kartonu`, `číslo knihy`, `evidenční jednotka číslo`(`ev. j. č.`). Viz též [prvky popisu archiválií](https://stands.nacr.cz/zp/04-prvky-popisu.html#ukladaci-jednotka-cislo). |
| Úrovně popisu | Archivní popis je víceúrovňový: archiv → archivní soubor → série → složka → jednotlivost → část jednotlivosti. Viz též [pravidla popisu archiválií](https://stands.nacr.cz/zp/03-popis-arch.html). |
| Základní pravidla | Základní pravidla pro zpracování archiválií, [metodický pokyn](https://stands.nacr.cz/zp/) Ministerstva vnitra. |

*Poznámka: Tento seznam může být postupně rozšiřován o další pojmy.*

*[ARON]: ARchiv ONline
*[ČR]: České republiky
*[EL NAD]: Evidenční list Národního archivního dědictví
*[ELZA]: ELektronické Zpracování Archiválií
*[MZA]: Moravský zemský archiv
*[open source]: software pod otevřenou licencí, zde Apache 2.0
*[PEvA]: Program pro Evidence Archivu
*[SOA]: Státní oblastní archiv
*[Základní pravidla]: Základní pravidla pro zpracování archiválií